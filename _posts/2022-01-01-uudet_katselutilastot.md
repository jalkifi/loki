---
layout: post
title: "Uudet katselutilastot"
author: "Mika"
---

Reittien ja paikkojen katselu- ja lataustilastot on palautettu – hieman uudella tavalla.

## Taustaa

Taannoisen ison järjestelmäpäivityksen yhteydessä poistin näkyvistä reittien ja paikkojen katselumäärätilastot.

Tarkoitukseni oli lieventää eräänlaista ongelmaa, jota tällaiset tilastot saattavat aiheuttaa: paljon katsotut reitit keräävät uusia katsojia, koska niitä on katsottu paljon, joka puolestaa lisää katsontamäärää entisestään.

Katselutilastoiden perimmäinen ajatus on ihan kiva: jos jotain reittiä on katseltu paljon, se on varmaankin hyvä reitti.

Tai sitten ei; kuten todettua, katsojamäärät saattavat olla hyvinkin harhaanjohtava tilasto.

Koska aloin epäillä tilastointiominaisuuden hyödyllisyyttä, päädyin kokeilemaan sen poistamista. Sain kuitenkin asiasta palautetta; reittien tekijät käyttivät näitä tilastoja reittien suosion seuraamiseen omilla tahoillaan.

## Tilastot taas näkyville, mutta ei julkisiksi

Nyt katselu- ja latausmäärät ovat jälleen näkyvillä, mutta vain reitin tekijälle itselleen. Mielestäni tämä on vallan hyvä kompromissi: reitin tekijät saavat tilastoista hyötyä, mutta koska numerot eivät ole kaikkien näkyvillä, vältytään yllä mainitulta lieveilmiöltä.

Määrät ovat näkyvissä reitti- ja paikkasivulla omalla välilehdellään:

![Tilastovälilehti ja sen sisältö reittisivulla](/assets/images/tilastovalilehti.png "Tilastovälilehti ja sen sisältö reittisivulla")

## Myös pieniä teknisiä muutoksia

Teknisestä näkökulmasta myös katselumäärien laskenta tehdään nykyään entistä fiksummalla tavalla. Esimerkiksi reitin tekijän omia katseluja ei lasketa näihin tilastoihin lainkaan – siis kunhan hän on kirjautuneena sillä tunnuksella, jolla reitti on tehty.

Nyt näkyvillä olevat tilastot laskevat mukaan myös vanhalla tavalla kerätyt määrät, mutta muutoksesta johtuen loppuvuodelta 2021 ei kaikkia katselukertoja ei ole mukana. Tämä ei näy lukemassa itsessään, mutta jos joku on pitänyt itse kirjaa katselukertojen muutoksesta, voi tosiaan loppusyksyn-alkutalven aikana näkyä selkeä poikkeama.


