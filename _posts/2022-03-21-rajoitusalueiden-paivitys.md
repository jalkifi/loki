---
layout: post
title: "Rajoitusalueiden päivitys"
author: "Mika"
---

[Rajoitusalueista ](https://jalki.fi/restricted_areas) on tänään poistettu yksi kategoria: yksityisalueet.

Kategoria perustui Openstreetmapin tagiin `mtb:scale=-1`, jonka avulla Suomessa oli merkattu esimerkiksi yksityisalueille johtavia polkuja.

Tietooni on hiljattain tullut, että tämän määritelmän käytöstä on luovuttu. Lisäksi Openstreetmapissa on olemassa parempi tagi tähän tarkoitukseen: `bicycle=no`.

Koska scale-tagilla luotu tieto ei ollut täysin luotettavaa, se on nyt poistettu käytöstä Jälki-palvelussa. Kaksi muuta rajoituskategoriaa – luonnonsuojelualueet ja puolustusvoimien alueet – jäävät edelleen käyttöön.

Tulevaisuudessa palveluun saattaa tulla vielä lisää rajoitusalueita esimerkiksi varoittamaan ampumaratojen läheisyydestä, mutta näistä tiedotetaan sitten erikseen.