---
layout: post
title: "Jälki-palvelu on päivittynyt"
author: "Mika"
---

Kun luet tätä, Jälki-verkkopalvelu on juuri päivittynyt. On mahdollista, että lähipäivinä esiintyy vielä pieniä toimintahäiriöitä, mutta suurin osa korjaantuu ajan myötää. Seuraavassa on lyhyt selostus siitä, mitä on tapahtunut ja mihin on syytä varautua.

### Mikä on muuttunut?

Päällisin puolin ja ulkoasun puolesta Jälki on pysynyt suunnilleen samanlaisena kuin ennenkin – en itse pidä siitä, jos joku käyttämäni palvelu tekee täydellisen muodonmuutoksen, joten en sellaista myöskään itse ylläpitämääni palveluun suunnittele.


Pientä ehostusta toki on siellä täällä, ja esimerkiksi selkeästi hankala reittieditori on uusiutunut merkittävästi.

Pääasiassa päivitys on kuitenkin ollut tekninen, ja sen ensisijainen tarkoitus on ollut tehdä palvelun jatkokehittäminen helpommaksi.

### (Melkein) kaikki toiminnot ovat jälleen käytössä

Jälki siirtyi päivityksen aikana hetkeksi vain luku -moodiin, jolloin uuden sisällön lisääminen ei ollut mahdollista. Tämä vaihe on nyt ohi, ja useimmat toiminnot ovat jälleen käytössä, mutta eivät ihan kaikki.

Esimerkiksi karttatoiminto, joka näytti rajatulla alueella risteilevät reitit, ei ole juuri nyt käytössä. Se palautuu vielä, tosin tällä kertaa luultavasti etusivun kartalle yhdeksi karttakerrokseksi – suunnitelma tästä tarkentuu vielä.

### Mahdollisesti odotettavissa pieniä toimintahäiriöitä

Isoissa päivityksissä on aina se riski, että tulee joku pieni tai iso hupsis-tilanne. Näin se on ollut aikaisempien pienempien Jälki-päivitysten kanssakin. Toistaikseksi on selvitty niillä pienillä hupsiksilla (*koputtaa puuta).

Joka tapauksessa esimerkiksi seuraavat häiriöt ovat vielä mahdollisia:

* Reiteistä tai paikoista puuttuu kuvia, korkeuskäyriä tai muuta metadataa.
* Reitin tai paikan kartalla ei näy mitään.
* Vanha osoite reittiin ei toimi.
* Jokin sisältösivu antaa virheilmoituksen.

Seuraan parhaillaan palvelun toimintaa ja etsin mahdollisia ongelmatapauksia. Oikein hyvällä säkällä mitään ongelmia ei tule, ja jos tulee, saan ne korjattua päivityksen jälkeisten muutaman päivän aikana.

Jos jokin reitti pragaa vielä elokuun lopun jälkeen, voit aina huomauttaa asiasta lähettämällä minulle sähköpostia: [mika@haulo.fi](mailto: mika@haulo.fi).
